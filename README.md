# Задача 1

Да се напише програма, която поддържа сцена от много фигури от произволен тип.

Всяка фигура трябва да съдържа функционалности за достъпване на информация за
- височина
- широчина
- център
- цвят (RGB стойности)
- информация за горен ляв ъгъл под формата на 2D координати
- метод за отпечатване на фигурата на екрана (да се принтират подробни данни)

Фигурите, които трябва да се поддържат са:
- Квадрат
- Правоъгълник
- Кръг
- Триъгълник
- Многоъгълник (Бонус)

Всяка фигура се характеризира със стойности в двумерното пространство. \
Напр.: кръг се характеризира с радиус и координати за центъра, квадрат - с координати за горен ляв ъгъл и дължина на страната и т.н.

Сцената трябва да съдържа: 
- Списъка от фигурите за чертане
- Информация за нейната широчина и височина
- Начин за отпечатване на нейното съдържание на екрана

Използвайте всички научени до момента неща, които са приложими за задачата.

Трябва да може сцената да се сериализира в и десериализира от двоичен файл. Форматът на файла е по ваш избор.


# Задача 2

За задачата е можете да използвате std::string или ваша реализация на клас String(бонус).

WPF (Windows Presentation Foundation) е UI Framework за лесно създаване на приложения с графичен интерфейс за Windows. Приложенията представляват множество от форми в които има различни контроли като бутони, текстови полета и т.н..

Да се създаде клас, който представя форма. Формата има размер (височина и широчина), както и име. Всяка форма поддържа колекция от контроли. Всеки контрол има размер и позиция във формата. Също така, всеки контрол има метод ``setData(...)`` който позволява на потребителя да промени контрола по подходящ начин. Всеки контрол може да променя размерите си. Имаме следните контроли:

Label - Етикет, представляващ прост текст. setData() променя текста му.\
CheckBox - Контрол, който има текст и състояние (включен или изключен). setData() променя дали е включен или изключен по подразбиране. За промяна на текста може да добавите допълнителен метод.\
Radio Button - Контрол, който има няколко опции, но само една е избрана. setData() променя избраната опция. Може да добавите допълнителна логика за промяната на опциите. Броят им, веднъж зададен, не се променя.

Реализирайте хетерогенен контейнер, който съдържа различните контроли, които вашата форма притежава. Трябва да имате метод за добавяне на контрола към контейнера. Също така трябва да имате метод за променяне на размера на формата както и на всеки от контролите (може да достъпвате контролите по индекс). Напишете функция за промяна на локацията на контролите, като те не трябва да излизат извън формата. Реализирайте метод ``change(size_t index, ...)`` който променя контрола на подадения индекс. Промяната става чрез извикване на setData() функцията на съответния контрол.
